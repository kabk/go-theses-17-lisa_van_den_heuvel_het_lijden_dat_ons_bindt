
<html>

<head>
	<meta name="viewport" content="width=device-width, initial-scale=1.0">
	<meta charset="utf-8">
                    <title>Ik wil alleen maar even kijken</title>
                    <meta name="description" content="Een onderzoek naar het motief waarom we naar andermans lijden kijken, en waarom we dat zo fascinerend vinden"/>
                    <meta property="og:title" content="Ik wil alleen maar even kijken"/>
                    <meta property="og:image" content= "https://kabk.github.io/go-theses-17-lisa_van_den_heuvel_het_lijden_dat_ons_bindt/beeld/georgesbataille.jpg"/>
                    <meta property="dc:creator" content="Lisa van den Heuvel"/>
					<link rel="stylesheet" type="text/css" href="style.css"/>
</head>

<header>
   <b> IK WIL ALLEEN MAAR<br> EVEN KIJKEN</b>
    </header>

<body>


	<div class="inhoudsopgave navigation">
		<ul>
		<li><a href="#voorwoord"> voorwoord</a></li>
		<li><a href="#lijden"> Definitie van lijden</a></li>
		<li><a href="#psychologie"> Psychologie</a></li>
		<li><a href="#het_sublieme"> Het Sublieme</a></li>
		<li><a href="#afstand_tot_leed"> Afstand tot leed</a></li>
		<li><a href="#kunst"> Kunst</a></li>
		<li><a href="#conclusie"> Conclusie</a></li>
		<li><a href=s"#bijlage"> Bijlage</a></li>
			
			
	</ul>
	</div>



	<div class="hoofdstuk" id="voorwoord"	>
	<a name="voorwoord"></a>
	<h1>VOORWOORD</h1> <br>
		Ze moet een jaar of veertien geweest zijn toendertijd en ik een jaar of zeventien. Beiden dus nog kind. Vanaf een afstand zag ik haar liggen. Op de grond. Omgeven door een kring van boze mannen. Ze werd geschopt, geslagen en gestompt. Ze probeerde haar hoofd te beschermen waar ook tegen aan werd geschopt. De trappen in haar rug en zij kon ze moeilijk verdragen. Op een gegeven moment kon ze haar hoofd niet meer beschermen en verloor ze het bewust zijn. Daar lag ze, haar rok was uit, haar truitje zat hoog. In haar strijd om leven en dood, was een man bezig met haar kuisheid en bedekte haar bloten benen met de uitgescheurde zwarte rok. Ik zag het niet goed aankomen maar van achteren werd een grote steen doorgegeven. Twee keer vonden de mannen het nodig. Na de tweede keer verscheen onder haar gezicht een grote plas bloed, dat zich langzaam mengde met het gruis. Haar lichaam bewoog niet meer. Ik heb haar drie keer zien sterven voordat ik het filmpje weg klikte.<br><br>

		En zo zijn er veel meer beelden te benoemen, waarin een vorm van lijden wordt afgebeeld. Een lijden waarin er altijd slachtoffers zijn die onmachtig zijn aan de situatie, aan wat hun wordt aangedaan. Het zien van een bepaalde vergankelijkheid van de mens en het leven. De pijn, onmacht, angst en de dood. Een bevestiging van de rotheid van de mens misschien wel. Maar waar komt nu die drang of fascinatie vandaan om naar deze sensatie beelden te kijken? Kun je het sensatiezucht noemen, of gaat het daaraan voor bij en is het inherent aan mens zijn?
		De mateloosheid van ons kijken en het niet uitgekeken raken, laten schrijvers, kunstenaars en filosofen niet onberoerd. En deze fascinatie inspireert ook hen.<br><br>

		De beelden zijn vrij toegankelijk op het internet te vinden. Ook via het nieuws, kranten, tijdschriften en de kunst komt andermans ellende onze levens binnen wandelen. Ondanks dat ze afstoten, trekken ze ook aan. Maar wat is nu echt de kern van het kijken? Dat ga ik onderzoeken. Door de vraag te stellen: Waarom fascineert het ons om naar andermans lijden te kijken?<br><br>

		Deze vraag wil ik gaan beantwoorden aan de hand van psychologische en filosofische theorieën.
		We gaan kijken naar het werk van een aantal sociaal psychologen en hun visies over bijvoorbeeld sensatiezucht en leedvermaak. Ter aanvulling van mijn onderzoek heb ik sociaalpsycholoog Wilco van Dijk geïnterviewd. Vanuit het psychologisch oogpunt bieden de visies uitleg aan het fenomeen waarom mensen gefascineerd zijn door andermans lijden. Ook binnen de filosofie is hier over geschreven. Aan de hand van het werk van Edmund Burke gaan we onderzoeken wat hij het sublieme noemt. Vanuit filosofisch perspectief ligt het sublieme aan de basis voor onze fascinatie voor andermans lijden. In hoofdstuk een wordt beschreven wat de definitie draagt van het lijden zelf en hoe dat tot stand komt. Hoofdstuk twee beschrijft met een psychologisch oogpunt de doelen in de psychologie van het kijken naar lijden. In hoofdstuk drie wordt de definitie gegeven van het sublieme volgens de theorie van Edmund Burke. Hier blijkt filosofisch de kern te liggen voor onze fascinatie. In hoofdstuk vier wordt de noodzaak verteld van afstand hebben ten opzichte van het zien van leed. In hoofdstuk vijf gaan we kijken hoe dit lijden in de kunst wordt weergegeven en hoe kunstenaars met dit onderwerp omgaan. De kunstenaar Ronald Ophuis heb ik geïnterviewd en bevraagd over zijn beweegredenen. We gaan kijken hoe hij omgaat met andermans leed en met onze fascinatie hiervoor. Bij een andere kunstenaar, de componist Karl Heinz Stockhausen kijk ik niet zozeer om zijn werk, maar naar een uitspraak die hij deed in 2001. Dit wordt nader besproken in het laatste en vijfde hoofdstuk. In de conclusie wordt besproken wat er in voorgaande hoofdstukken ontdekt is en worden al deze thema’s aan elkaar gelinkt. Ik leg uit hoe ik ertegenaan kijk, en hoe ik denk dat het lijden de kunst beïnvloed, of andersom. Het kijken naar lijden is nauw verbonden met morele vraagstukken. We voelen een fascinatie die gebonden is aan het lijden van iemand anders. In de conclusie bespreek ik wat uitvoeriger hoe ik deze verbinding zie 

	</div>



	<div class="page-break">
	
	<div class="hoofdstuk" id="lijden">
	<a name="lijden"></a>
		<h1>Definitie lijden</h1> <br>
		Laten we eerst kijken naar het woord lijden. Volgens het Van Dale betekent lijden:<br>
		<em>Lij*den (het;0) 1het ondergaan van verdriet, ellende enz.: iem. <br>
		Uit zijn lijden verlossen (a) hem doden;<br>
		(b) hem van de moeilijke taak ontheffen.</em> <sup>1</sup><span class="bron">1.Van Dale</span><br><br>

		Lijden is dus het ondergaan van verdriet en ellende. Het woord ondergaan impliceert dat je hier zelf geen invloed op hebt. Als voorbeeld staat er: iemand uit zijn lijden verlossen (hem doden). Wie leeft, lijdt, zou je bijna kunnen zeggen. Het ondergaan van verdriet en ellende is een breed begrip. Als ik zeg lijden, heb ik het niet over enkel een gebroken arm of been. Of over liefdesverdriet en hartzeer. Of de dagelijkse dingen zoals de bus missen of je teen stoten. Ik heb het ook niet over de bedevaartganger of over de zelfgekozen martelaar. Ik heb het over het hoertje langs de weg, dat drugs verslaafd is en voor haar gevoel geen andere uitweg ziet. Ik heb het over de oorlog in vele levens, die verwoesting en pijn met zich meedraagt. Ik heb het over de verkrachtte kinderen in kloosters in ons eigen land. Ik heb het over de slachtoffers van de recente terroristische aanslagen die openlijk te volgen zijn via het nieuws zoals de aanslagen in Brussel en Parijs. Ik heb het over de wrede en lugubere mensen slachtingen in Rwanda 1994 tussen twee volkeren. Ik heb het over de onschuldige gewonde Syrische kinderen die hun eigen leed nog niet begrijpen. Ik heb het over de verstandelijk beperkten in Moldavië die aan hun bed worden vastgebonden wat te zien is in documentaires. Ik heb het over natuurslachtoffers, die moeten vluchten voor tsunami’s, bosbranden en droogte. Ik heb het over de wrede slachtingen van mensen op video vastgelegd door IS. Ik heb het over de onnodige hongersnood in Afrika, dat niets meer van doen heeft met een wereldwijd voedseltekort maar met een (menselijk) verdelingsprobleem. Ik heb het over het lijden dat niet gauw een uitweg vindt en dat wordt aangedaan door anderen of de natuur. Ik heb het over ons als mens.	
		<p id="p2">Stuk voor stuk verschrikkelijke situaties en beelden. Het zijn de beelden die naar ons worden gegooid via de media. Of die je zelf opzoekt via het internet. Veel beeldmateriaal circuleert vrij rond op het internet en wordt veelvuldig bekeken. Het is maar een muisklik afstand van je verwijderd. Maar ook via video’s, schilderijen, toneelstukken en film’s komen deze beelden ons netvlies binnen. En we kijken ernaar. We kijken naar het lijden van anderen. </p>
		<p id="p2">Er zijn een aantal zaken die het bovengenoemde lijden mogelijk maken; er is een slachtoffer, er is angst, er is onmacht en een bepaalde situatie waarin dit samenkomt.<br><br></p>

		Het slachtoffer is de persoon die iets overkomt dat hij als schokkend zo niet traumatisch ervaart. Iemand die schade lijdt zonder daar zelf schuld aan te hebben. Dat kan worden veroorzaakt door een ander mens of door de natuur. Het intense gevoel van machteloosheid, angst, woede of onrechtvaardigheid zijn emoties die worden aangesproken op zo’n moment.<br><br>

		Angst is een erg belangrijke emotie in een mensenleven.Angst is niet per definitie negatief. Het is een evolutionaire emotie die ervoor zorgt dat je lichaam in een staat van paraatheid komt om in een dreigende situatie cruciale beslissingen te kunnen nemen en zo te overleven. Maar angst is ook iets ongrijpbaars en een bezorgdheid om de toekomst en het onbekende. Angst voor de dood bijvoorbeeld. Die angst laat voelen dat je op dit moment leeft.
		<p id="p2">Een belangrijk aspect van angst is dat er nog enig hoop op redding is. Dit zorgt ervoor dat je bereid bent om te vechten of vluchten. Je strijdt ergens voor. Heb je echter berusting in je lot, dan accepteer je de gevolgen en vecht of vlucht je niet. Je voelt je ook niet angstig. Aan angst is dus hoop verbonden. Het gevoel van angst is niet perse gebonden aan de werkelijkheid (niet alle spinnen zijn dodelijk) maar aan je eigen realiteit. Het is een emotie, die niet gebaseerd is op ratio.<br><br></p>

		Onmacht is een wezenlijk menselijk gevoel en een erg groot aspect van het lijden. Het gevoel de situatie niet in de hand te hebben, er totaal geen invloed op te kunnen uitoefenen of je grip te verliezen zorgt voor het gevoel van onmacht. Het besef dat de situatie niet zelfgekozen is, doet dit gevoel versterken. Door emoties van onmacht, besef je hoe kwetsbaar en nietig je bent als mens. Onmacht kan leiden tot gevoelens van frustratie of boosheid, omdat je in een situatie die je niet zelf kunt veranderen.<br><br>
		Het lijden vereist een situatie die je niet in de hand hebt, waardoor je je machteloos voelt.
		Zoals het Koerdische meisje dat gestenigd wordt. Zij is slachtoffer en lijdt schade. In de pogingen haar hoofd te beschermen wordt ze geschopt en geslagen door de mannen die in een kring om haar heen gebogen staan. Ze ligt angstig op de grond in deze dreigende situatie. Ze kan geen enkel invloed op de situatie uitoefenen en kan nergens heen. Ze zal zich machteloos voelen omdat ze niks aan de situatie kan veranderen. De steen die onverwachts op haar hoofd wordt gegooid, heeft geen enkele weerstand gehad.
	
	</div>

	</div>

<div class="hoofdstuk" id="psychologie">
<a name="psychologie"></a>
		<h1>psychologie</h1> <br>
		Nu het lijden beter gedefinieerd is, kunnen we ons afvragen waarom we naar andermans lijden kijken. Is dit louter nieuwsgierigheid of is er meer?<br><br>
		Susanne Piët is emotiepsycholoog en heeft het in een artikel <em>Verboden gevoelens </em> over sensatiezucht. Dit is volgens haar de behoefte van mensen zijn om te kijken naar andermans leed. Piët schrijft over een diepgewortelde angst voor de dood. Zij ziet het kijken naar leed van anderen als een oefening om de angst voor de dood te overwinnen. Het kijken naar leed geeft volgens haar een plezierig gevoel omdat je je beseft dat je er niet bij betrokken bent. Het feit dat jou geen leed overkomt, geeft een goed gevoel. Niet zozeer het feit dat iemand anders wel lijdt. Het gaat om de bevestiging dat jou leed bespaard wordt. <sup>2</sup>

		<span class="bron">2.Onbekende auteur, Verboden gevoelens, https://www.psychologie&#8203;magazine.nl/artikel/&#8203;verboden-gevoelens/. Gepubliceerd op 12 April 2011</span><br><br> Dit is volgens Piët waarom we gefascineerd zijn door andermans lijden, het is een oefening om met onze eigen doodsangst om te gaan.Hoogleraar sociale psychologie Paul van Lange van de vrije universiteit van Amsterdam geeft een paar redenen waarom mensen naar het lijden van anderen kijken. Mensen gaan naar een rampplek uit empathische gevoelens voor de slachtoffers. Mensen willen weten of het goed komt met de getroffene. Empathie is de belangrijkste reden om zulke gebeurtenissen van dichtbij te willen volgen. De 
		toeschouwers identificeren zich met het slachtoffer en verplaatsen zich in zijn lijden.<sup>3</sup><span class="bron">3.Onbekende auteur, Nieuwsgierigheid wekt wantrouwen. http://www.trouw.nltr/&#8203;nl/4324/Nieuws/article/&#8203;detail/1127514/2009/&#8203;02/27/Nieuwsgierig-publiek-wekt-wantrouwen.dhtml, 27 Februari 2009</span>
		<p id="p2">Een tweede reden volgens van Lange is dat zulke ongebruikelijke gebeurtenissen extreem leerzaam zijn en mensen leergierige wezens zijn. Mensen willen graag weten hoe ze zelf zouden reageren als zoiets zou overkomen. Ze vergelijken zichzelf met het slachtoffer en zijn nieuwsgierig naar hoe het slachtoffer met de situatie omgaat.</p>

		<p id="p2">De derde reden van van Lange is gebaseerd op een algemeen principe binnen de psychologie; namelijk het principe dat negatieve gebeurtenissen meer indruk maken dan positieve. Van Lange: ”Negatieve gebeurtenissen hebben iets bedreigends voor mensen. Het is evolutionair bepaald dat mensen hier meer alert op zijn’. <sup>4</sup></p> <span class="bron">4.Idem</span> Dat mensen op een ramp afkomen is dus erg logisch volgens van Lange, want het is zeldzaam en negatief tegelijk.
		<p id="p2">Een vierde en laatste reden die hij noemt is die van de neerwaartse sociale vergelijking. Dit betekent dat andermans ellende mensen geruststelt over hun eigen situatie. “Als anderen iets vervelends overkomt, zouden mensen kunnen denken, zo erg is het bij mij eigenlijk niet”. <sup>5</sup></p> zegt van Lange.<span class="bron">5.Idem</span> Over het algemeen is dit iets wat sociaal wordt afgekeurd binnen de maatschappij, het wordt ook wel ramptoerisme genoemd.<br><br>
		Sociaal psycholoog Wilco van Dijk noemt de fascinatie echter geen sensatiezucht en ook geen ramptoerisme. Volgens hem bestaat er een dunne lijn tussen gefascineerd zijn door leed en het ervaren van leedvermaak. Ik ontmoet hem in zijn kantoor op de Universiteit van Leiden. Van Dijk heeft jarenlang onderzoek gedaan naar het fenomeen “schadenfreude” en wil daar graag over vertellen. Leedvermaak is volgens van Dijk het vermaak om andermans leed. Hij legt uit dat er bij leedvermaak in de hersenen activiteit ontstaat in het beloningsstelsel. Deze activiteit, en dus leedvermaak, geeft een lekker gevoel. Leedvermaak wordt vergroot door een zelfbepaald rechtvaardigheidsgevoel als er sprake is van verdiende loon of mensen waar je een hekel aan hebt. Volgens van Dijk is het ervaren van leedvermaak per mens verschillend en een subjectieve inschatting. De een lacht om een stuntelende vrouw omdat haar hak is afgebroken, een ander ervaart vermaak bij het zien van een vrouw die betrokken is bij een bombardement. In welke situatie je leedvermaak ervaart, hangt af van je relatie tot de ander. Dus als je geen intieme band hebt met de ander of juist een negatieve, dan ervaar je eerder vermaak om zijn/ haar leed. Is de vrouw met de afgebroken hak iemand waar je een hekel aan hebt, zul je eerder vermaakt zijn door haar leed. Vind je dat de mensen betrokken bij het bombardement hun verdiende loon krijgen, omdat dat jouw rechtvaardigheidsgevoel aanspreekt, kun je ook leedvermaak ervaren. Dit staat los van wat maatschappelijk wordt geaccepteerd.

		<p id="p2">Een ander aspect van leedvermaak is het neerwaarts vergelijken met de ander. De ander nodig hebben om je goed te voelen over jezelf. Het gaat altijd wel wat slechter met een ander, en dus relatief beter met mij. Dit levert jou een psychologisch voordeel op. Dit is ook wat van Lange aangeeft.<br><br>
		Voor leedvermaak is het niet belangrijk dat de situatie echt gebeurd is, echter wel dat de situatie reëel aandoet. Dus een film, een toneelstuk of een schilderij dat niet gebaseerd is op de werkelijkheid maar wel heel realistisch overkomt, kan leedvermaak veroorzaken. Van Dijk vertelt tijdens ons gesprek “Emoties gaan altijd over belangen en motieven [...] Onze emoties worden sterker naar mate iets dichter bij de werkelijkheid komt [...] Fictie kan enorme emoties oproepen. Het gaat dan niet om de werkelijkheid maar om hoe reëel iets is weergegeven. Dat wordt dan jouw waarheid. Van Dijk zegt dat negatieve emoties of gebeurtenissen meer indruk maken dan positieve. Dit heeft van Lange in zijn artikel ook genoemd.<br><br>
		Sadisme kan in verband gebracht worden met leedvermaak en de fascinatie voor het kijken naar leed. Sadisme is het opzettelijk aanbrengen van leed of vernedering van een anderen en daar een genotsbeleving uit halen. Het impliceert macht hebben over een slachtoffer. Ik begrijp dat de lijnen er dun en vaag kunnen zijn tussen deze onderwerpen, omdat het in beide gevallen gaat over vermaak om andermans leed. Het grote verschil is echter dat bij sadisme degene die vermaakt wordt, niet alleen toeschouwer is maar ook actief deelneemt aan de situatie. Waar je bij leedvermaak alleen geniet van het leed van een ander. Geniet je bij sadisme ook van het hebben van macht over de ander en de controle.<br><br>
		We hebben nu een aantal verklaringen gezien voor onze fascinatie met andermans leed. Volgens emotiepsychologe Piët is het sensatiezucht, een oefening om met onze eigen doodsangst om te gaan. Sociaalpsycholoog van Lange noemt vijf redenen voor onze fascinatie: ons empatisch vermogen, onze leergierigheid, het evolutionaire principe dat negatieve gebeurtenissen meer indruk maken en sociale neerwaartse vergelijking; de bevestiging dat het relatief goed met je gaat zolang een ander er slechter aan toe is. Van Dijk stelt dat leedvermaak veroorzaakt wordt door een activatie in het beloningsstelsel van de hersenen. Dit geeft een lekker gevoel. Leedvermaak is verbonden aan een eigen gevoel van rechtvaardigheid. De psychologische kant van het kijken naar lijden is nu belicht. In het volgende hoofdstuk beschrijf ik de filosofische kant van onze fascinatie.</p>
			
	</div>


	<div class="hoofdstuk" id="hetsublieme">
	<a name="het_sublieme"></a>
		<h1>Het sublieme</h1> <br>
		De introductie van het Sublieme betekende een ware revolutie in de filosofie van de esthetica en de kunst. In de achttiende eeuw was kunst volledig gericht op schoonheid. Maar schoonheid had geen component als lelijkheid, want dat kon alleen maar de afwezigheid zijn van de schoonheid.
		<p id="p2">De achttiende-eeuwse filosoof Edmund Burke had hier een andere kijk op en schrijft in zijn boek <em>Een filosofisch onderzoek naar de oorsprong van onze denkbeelden over het sublieme en het schone (1757)</em> dat hij het sublieme niet zag als iets dat in het verlengde van de schoonheid ligt, maar als iets tegengestelds. Iets dat andere emoties in het menselijk lichaam opwekt zoals schrik en pijn. “De meeste vormen van pijn en schrik willen we vermijden, maar de pijn van het sublieme zoeken wij juist voordurend op. Zij is de bron van een intens genot”. <sup>6</sup><span class="bron">6.Edmund Burke, 2004. Een filosofisch onderzoek naar de oorsprong van onze denkbeelden over het sublieme en het schone. Historische uitgeverij Groningen. Pag.32</span><br>
		Burke maakt dus een onderscheid tussen het schone en het sublieme. Het schone dat harmonie en rede impliceert tegenover het sublieme dat verschrikking, angst, afschuw en pijn oproept.

		<p id="p2">Burke spreekt over bepaalde hartstochten. Met betrekking tot de fascinatie spreekt hij in eerste instantie over een nieuwsgierigheid. Dat is volgens hem de eerste hartstocht die wordt aangesproken. Hij omschrijft nieuwsgierigheid als een ‘verlangen naar iets nieuws’. <sup>7</sup></p>

		<span class="bron">7.Idem Pag.81</span> Om terug te gaan naar mijn voorbeeld van het filmpje in de inleiding, zou dat beteken dat ik kijk naar een filmpje waarin iets verschrikkelijks gebeurt zoals een oorlog of een tsunami, omdat ik zoiets simpelweg nog nooit gezien heb. Het is nieuw voor mij. Maar Burke legt uit dat nieuwsgierigheid een van de meest oppervlakkige emoties is. Zodra je hetzelfde verschijnsel meerdere keren gezien hebt, verdwijnt je interesse en ontstaat er een vertrouwde onverschilligheid. Simpelweg omdat iets niet meer nieuw is. Toch blijven die beelden mij fascineren. En gaat het voorbij aan die nieuwsgierigheid. Hoe kan dat? Burke heeft hier een antwoord op.<br><br>
		Alle menselijke hartstochten zijn volgens Burke gericht op of zelfbehoud of gemeenschap (voortplanting). <sup>8</sup><span class="bron">8.Idem Pag.91</span> Volgens hem zijn al onze emoties gericht op het nastreven van een van deze twee. Zelfbehoud heeft te maken met gedachten aan pijn, ziekte, dood, met gevoelens van afschuw. Burke schrijft: “De hartstochten die te maken hebben met het behoud van het individu draaien daarom voornamelijk om pijn en gevaar, en van alle hartstochten zijn deze de sterkste”. 9.<span class="bron">9.Idem Pag.92</span> We hebben in hoofdstuk èèn gezien dat angst een belangrijk aspect is van het lijden. Volgens Burke zijn pijn en angst de allersterkste emoties waar een mens mee te maken krijgt. Deze geven op een bepaalde manier zin aan iemands leven.<br><br>
		Zonder angst geen leven, zonder lijden geen leven zou je kunnen stellen. Dit linkt Burke direct aan wat hij het sublieme noemt: “Alle dingen die, op welke manier dan ook, gedachten aan pijn en gevaar kunnen opwekken, met andere woorden, alle dingen die op de een of andere manier angstaanjagend zijn, of verband houden met iets verschrikkelijks, of een vergelijkbare uitwerking hebben als angst en afschuw, zijn een bron van het sublieme”. <sup>10</sup><span class="bron">10.Idem Pag.81</span> Het sublieme slaat dus op emoties van angst en afschuw. Burke gaat nog een stapje verder, en stelt dat het sublieme zorgt voor een bepaalde voldoening, een genot zelfs: “Ik ben ervan overtuigd dat we tot op bepaalde hoogte, en zeker niet weinig, genieten van het ongeluk en het leed dat anderen in werkelijkheid overkomt. <sup>11</sup><span class="bron">11.Idem Pag.99</span> Het is dus duidelijk dat het angstaanjagende ook een vorm van genot geeft. Dat wat afschrikt en angstig maakt, is ook tegelijkertijd wat aantrekt.<br>
		Deze theorie van Burke zou kunnen verklaren waarom we het zo fascinerend vinden om naar andermans lijden te kijken. Volgens Burke zijn angst en afschuw de meest sterke emoties die de mens kan ervaren en hij noemt deze emoties een bron van het sublieme. Dit sublieme geeft volgens hem een gevoel van genot. Men haalt genot uit het kijken naar het ongeluk en leed dat anderen overkomt. Dit trekt mensen aan. In een confrontatie met iets angstaanjagends beseft de menselijke geest dat het boven een materiële belemmering kan uitstijgen. Dus dat wat je kunt zien en aanraken. Daarom is de ervaring van het sublieme een bevestiging van de grootheid van de
		menselijke rede. Wat je verstand te boven gaat. En dat bewijst ook dat het benoemen van het sublieme en het begrijpen daarvan niet geheel makkelijk is.
		<p id="p2">Een uitwerking van het sublieme is de verbazing. De verbazing is een toestand waardoor de ziel zo in beslag wordt genomen door een zekere mate van ontzetting. Dat wat de rede van de mens te boven gaat. De geest kan niks meer overwegen en kan niet meer nadenken over datgene wat hem zo in beslag houdt. Andere effecten op de ziel die een minder intense gevoel geven zijn bewondering, eerbied en respect.<br></p>
		<p id="p2">Een zeer belangrijke voorwaarde voor het ervaren van genot aan pijnen gevaar bij het zien van een ander is afstand. Komt het lijden te dichtbij, treft het jezelf, dan haalt een mens daar geen genot uit. Over deze noodzakelijke afstand meer in het volgend hoofdstuk.</p>
			
	</div>


	<div class="hoofdstuk" id="afstand">
	<a name="afstand_tot_leed"></a>
		<h1>Afstand tot leed</h1> <br>
		Eerder heb ik vier aspecten van lijden genoemd: het slachtoffer, angst, onmacht en de situatie. Als toeschouwer maak je geen deel uit van de situatie, je kijkt alleen. Je bent niet verbonden met het slachtoffer. In de theorie van Burke is naar voren gekomen dat deze afstand tot het slachtoffer noodzakelijk is om enig genot te kunnen ervaren. <sup>12</sup><span class="bron">12.Edmund Burke, 2004. Een filosofisch onderzoek naar de oorsprong van onze denkbeelden over het sublieme en het schone. Historische uitgeverij Groningen. Pag.103</span> Zodra het lijden jezelf betreft, ben je het slachtoffer en onderdeel van de situatie. Maar dat wat angst en afschuw inboezemt, ervaren we op de juiste afstand als genot volgens Burke. In dit hoofdstuk gaan we wat uitgebreider kijken naar deze afstand.<br><br>
		Als toeschouwer moeten we er dus zeker van zijn dat ons eigen leven geen enkel risico loopt. Dit gevoel van afstand is absoluut noodzakelijk. Er zijn verschillende manieren van afstand zoals fysieke of emotionele afstand. In hoofdstuk twee had ik het over sensatiezucht, beschreven door de emotiepsycholoog Susanne Piët. Sensatiezucht is de behoefte van mensen om te kijken naar andermans leed, als een soort oefening om met een diepgewortelde angst voor de dood om te gaan. Het plezierige gevoel waar zij over schrijft wordt veroorzaakt door het besef dat je er zelf niet bij betrokken bent. Het gaat dus om de bevestiging van de afstand. Toeschouwers sluiten zich af voor alle vormen van identificatie met het slachtoffer. Hierdoor is je eigen leven niet verbonden met dat van het slachtoffer en loopt het dus geen risico. Dit is een vorm van emotionele afstand.
		Een andere vorm van afstand is medeleven. Dit klinkt tegenstrijdig. Susan Sontag heeft het in haar boek Kijken naar de pijn van anderen over medeleven. Medeleven houdt in dat je aandacht hebt voor het verdriet van een ander. Medeleven impliceert een verbondenheid tussen de toeschouwer en het slachtoffer. <sup>13</sup><span class="bron">13.Susan Sontag, 2003. Kijken naar de pijn van anderen. De bezige Bij Amsterdam. Pag. 97</span> Sontag legt echter uit dat medeleven juist een vorm van afstand is “Het gevoel aanwezig te zijn bij het lijden van de ander, dat door beelden mogelijk wordt gemaakt, suggereert dat er een band bestaat tussen de verre slachtoffer en de bevoorrechte kijker. En dat is eenvoudig niet waar. Als we mededogen voelen, kunnen we ons inbeelden dat we niet medeplichtig zijn aan de oorzaak van het lijden”. <sup>14</sup><span class="bron">14.idem Pag. 97,98</span> Dus door het besef dat we niet medeplichtig zijn, ontstaat een afstand. Het medeleven bevestigd dat we een moreel hebben. Het lijden dat we zien, zouden we nooit zelf een ander kunnen toebrengen. Hierdoor ervaren we afstand. Ook vraagt Sontag zich af of de grote hoeveelheid aan beschikbare beelden via de media voor een gevoelloosheid en dus afstand zorgt. De beelden op de televisie zijn per definitie beelden die vroeg of laat gaan vervelen omdat je constant veel van hetzelfde te zien krijgt. De werkwijze van de programmamakers op televisie speelt hierin een belangrijke rol. De overvloed aan beelden die je via de televisie ziet, zorgt ervoor dat de kijker al snel verzadigd raakt. Hierdoor wordt een afstand gecreëerd. <sup>15</sup><span class="bron">15.idem Pag. 100</span><br><br>
		Door het internet wordt zowel emotionele als fysieke afstand gecreëerd. Men kan de hele wereld anoniem bekijken vanuit een veilige positie. Het kijken naar lijden heeft geen consequenties, je eigen leven loopt geen risico. Maar doordat iedereen in het wetteloze niemandsland beeldmateriaal online kan zetten, is niet alles betrouwbaar. Moeten we dan wel alles geloven wat we zien? Deze twijfel aan geloofwaardigheid creëert ook een afstand. Hoe realistischer het beeld, hoe geloofwaardiger, hoe meer gevoelens van angst het bij de toeschouwer opwekt, en volgens Burke het dus meer genot geeft. Dit is mogelijk een verklaring waarom ik meer gefascineerd ben door een realistisch filmpje over oorlogsdaden dan een PowerPoint presentatie over deze feiten.
		Dus hoe realistische het beeld, hoe meer angst en volgens Burke hoe meer genot. Maar door het feit dat je dit via internet bekijkt, blijft er genoeg afstand om het als toeschouwer te kunnen ervaren. Internet is de afstand, hoe realistischer hoe fascinerender.
		<p id="p2">Afstand heeft dus een belangrijke invloed op het kijken naar lijden. Het letterlijk niet aanwezig zijn bij de situatie, het niet identificeren met het slachtoffer, geloofwaardigheid van het beeldmateriaal, je niet medeplichtig voelen, het morele besef dat je zelf zoiets nooit zou doen. We weten dat afstand noodzakelijk is om genot te ervaren uit het kijken naar andermans lijden. Voor Piët is het kijken naar leed een leerproces, zodat je beter met je eigen angsten om kunt gaan. Voor
		Sontag is kijken naar leed een bevestiging van het feit dat je niet medeplichtig bent en daarmee een bevestiging van je eigen moreel. Voor Burke was het niet zozeer een leerproces maar meer een oer- emotie.
			
	</div>


	<div class="hoofdstuk" id="kunst">
	<a name="kunst"></a>
		<h1>In de kunst</h1> <br>
		Het is nu duidelijk dat de afstand een voorwaarde is voor onze fascinatie met het leed van anderen. Dries Verhoeven speelt met dit idee. Hij maakt interactieve installaties waarbij je zowel toeschouwer bent als onderdeel van zijn werk. In zijn werk <em>Guilty landscapes Episode IV</em> (afb.1) probeert hij de kijker uit zijn geprivilegieerde kijkpositie te lokken en in contact te brengen met een persoon aan de andere kant van de wereld, in een compleet andere positie. Pas na enkele minuten heb je door dat je niet alleen toeschouwer bent, maar zelf ook bekeken wordt. Je hebt live verbinding met een verre vreemde. Dit heeft invloed op hoe je de situatie ervaart. Je aanwezigheid is niet zonder consequentie en gevoelens van verantwoordelijkheid, schuld en schaamte dagen je uit. <sup>16</sup> <span class="bron">16.Juliette Huygen.”’You are patronizing, you western man', Dries Verhoeven over Guilty Landscapes Episode IV”. Metropolis M. 17 december 2016</span>
		Het werk lijkt een eenzijdige verbinden met de wereld. De ontregeling is het grootst als er even geen grens meer bestaat tussen het werk en de kijker.
		Recensies luiden:<br><em>
		<p id="p2">"Guilty Landscapes biedt bezoekers een ontroerende, maar tegelijkertijd </p>
		<p id="p2">ook een beangstigende ervaringsruimte, die ons bewust maakt van grenzen</p>
		<p id="p2"> aan onze empathie, grenzen die je normaal tussen een mens en zijn </p>
		<p id="p2">representatie trekt, voordat de illusie deze grens laat oplossen."</em> <sup>17</sup><br><br></p>
		<span class="bron">17.Geen auteur. Geraadpleegt van: http://driesverhoeven.com/<br>project/guilty-landscapes/ retentie van, Anja Quikert Abschied mit , Uncertainty' in Theater heute, p.31 (30-09-2016)</span>
		Dat Verhoeven met het gegeven speelt van afstand en toeschouwer is erg interessant. Bij zijn werk heeft het kijken van de toeschouwer wel een consequentie. Het laat je meer nadenken en bewust worden van jou bevoorrechte positie als kijker. Door afstand te behouden van het grote scherm en dus de verre vreemde op afstand te houden, is een gelijkwaardige ontmoeting niet mogelijk. Een superieure positie aannemen en de ander reduceren tot slachtoffer is ook wat er gebeurt tijdens het kijken naar lijden via het nieuws.
		<br><br>Ik heb in eerdere hoofdstukken beschreven dat het lijden realistisch moet overkomen om echte angst en afschuw op te wekken, die leiden tot genot en fascinatie. Volgens Burke is dit bijvoorbeeld heel belangrijk bij het bekijken van de Griekse tragedies. Deze toneelstukken moesten zo realistisch mogelijk opgevoerd worden om tot het grootste genot te komen. <sup>18</sup><span class="bron">18.Edmund Burke, 2004. Een filosofisch onderzoek naar de oorsprong van onze denkbeelden over het sublieme en het schone. Historische uitgeverij Groningen. Pag.101</span><br><br>
		Voor mijn onderzoek voerde ik een gesprek met Ronald Ophuis. In zijn werk staan het menselijk lijden en geweld centraal. Door zijn schilderijen probeert hij begrip te creëren voor het handelen
		van mensen binnen een extreme en gedwongen situatie. Het komt voort uit een soort kwaadheid op de wereld. De geschiedenis recht doen en het niet verzachten. De onrechtvaardigheid van het leven niet verbloemen. <sup>(afb.2,3)</sup> Ophuis vind het belangrijk om in vrijheid te kunnen spreken over deze onderwerpen. Hoe provocatief de onderwerpen en schilderijen soms ook zijn, dat slijt wel met de tijd. Het over deze onderwerpen hebben, maakt de samenleving rijker.
		<p id="p2">Ik vroeg hem of hij het belangrijk vond de waarheid te schilderen. Informatie over gebeurtenissen in de wereld zijn overal te vinden zo vertelt hij, maar de emoties die daarmee gepaard gaan niet. Dat is waar de kunst komt kijken. Fictie is een veel betere manier om dingen te vertellen. In de kunst moet je dingen overdrijven, isoleren, vergroten, desnoods verzachten, stileren. Strategie toevoegen, immoreel of amoreel maken. De toeschouwer verwarren met het karakter van de kunstenaar. Dat kun je als waarheid zien. De waarheid richting werkelijkheid, daar wordt iets heel saai van en doe je eigenlijk niks mee.
		Ophuis beoogt wel zo realistisch mogelijk te schilderen, je moet wel voelen dat het echt mensen zijn. Daarom zijn de werken ook één op één geschilderd, het fysieke van het gebaar moet je voelen. Ophuis streeft ernaar werken te maken 'waarvan de gevoelswaarde zo nauw mogelijk aansluit bij ervaringen van angst, eenzaamheid en de dood'. De schilderijen beklemmen de toeschouwer, maar roepen tevens een esthetische beleving op.” </p>
		<sup>19</sup><span class="bron">19.Geraadpleegt van: http://www.kunstbus.nl/<br>kunst/ronald+ophuis.html</span>
		<p id="p2">Op geen enkele manier is te merken dat Ophuis een kant kiest. Niet voor het slachtoffer en niet voor de dader. Waardoor het je als kijker moeilijk wordt gemaakt je te identificeren met het
		slachtoffer. Maar hij probeert meer, door een soort getuigenis te creëren. Pas als je je betrokken voelt door het werk ga je oordelen en erover nadenken. Als een soort medeplichtigheid. Wat zou jij zelf in zo’n situatie doen? De schilderijen geven een bepaalde vergankelijkheid weer. Het lijden, de dood, het kwaad. Want zit het kwaad niet in ons allen? Het hoeft alleen maar opgeroepen te worden. Zijn we daar naar op zoek? Is dat wat we vinden in zijn werk? Je kunt je moreel bezwaard voelen door zijn werk. Of je kunt je afvragen of jij misschien tot iets kwaads in staat zou zijn. Je gaat je bijna schamen voor het gedrag van de dader. We blijven toch allemaal mensen.
		Dat het kwaad ook kunstzinnig kan zijn, verwoord de Duitse componost Karl Heinz Stockhausen tijdens een interview in New York. Dagen na de aanslagen op het World Trade Centre zei hij dat de emotionele indruk die de terroristen hadden achtergelaten precies is wat kunstenaars zo bezield nastreven. Hij noemde de gebeurtenis “het grootste kunstwerk dat er is voor de hele kosmos. [...] Dat mensen in één daad iets willen volbrengen, waarvan wij in de muziek niet kunnen dromen [...] Daar kunnen wij als componisten niet tegenop. Veel kunstenaars proberen toch ook de grenzen van het denkbare te overschrijden”. </p>
		<sup>20</sup><span class="bron">20.Auteur onbekend. (19 september 2001) Geraadpleegt van:
		https://www.nrc.nl/<br>nieuws/2001/09/19/<br>stockhausen-aanslag-was-kunst-7557607</span> Stockhausen lijkt esthetiek en terreur met elkaar in verband te brengen, tenminste zo lijkt het in de media. Maar is dat wel zo? Stockausen was binnen zijn muziek kunst al 25 jaar bezig met een apocalyptische zevendelige operacyclus Licht. Een strijd tussen het goede en het kwade, licht en donker. Hij gebruikt hiervoor Bijbelse figuren zoals de aartsengel Michael en de duivel Lucifer.
		<p id="p2"> Met gezond verstand en een gezond moreel weet je dat je geen mensen kunt doden. Ook niet voor de kunst. Tijdens de aanslagen zijn er wel mensen dood gegaan. Voor het doel dat de terroristen voor ogen hadden, namelijk zoveel mogelijk mensen doden. Zonder morele aspecten. En dat kun je niet evenaren als kunstenaar. Stockhausen probeert in zijn interview meer context te geven: “Wat als de mensen die naar mijn kunstwerk komen kijken en zo verbaasd en verwonderd zijn ter plekke sterven. Dat kan je toch nooit evenaren in je werk? En dat is zo wat kunstenaars proberen”. <sup>21</sup></p>

		<span class="bron">21.Kasper Jansen. (07 december 2001). Stockhausen na de storm weer in de zon. Geraadpleegt van:http://vorige.nrc.<br>nl//economie/article15<br>72238.ece/%5B07-1</span><br><br> </p>

		Het sublieme van Burke zou je kunnen vergelijken met wat Stockhausen hier probeert uit te leggen. Want het sublieme is al wat pijn, gevaar en afschuw opwekt en daar het schone van inzien. De media linkt in het geval van Stockhausen de terreur aan de uitspraak over kunst van Stockhausen. Voor hem gaat het echter niet om de terreur, maar het emotionele effect dat het teweeg bracht bij de toeschouwers. Voordat hij zijn uitspraak deed, zei hij tegen de interviewer “Nu moet je je hersenen aanpassen.” Hij was er zich van bewust dat zijn uitspraak gewaagd was en verkeerd geïnterpreteerd kon worden. Het lijkt erop dat Stockhausen het sublieme van Burke herkende in de emoties en de fascinatie van de toeschouwers van 9/11. In de pers en de media is deze uitspraak ongenuanceerd en uit zijn context gehaald, als bewuste sensatie naar buiten gekomen. Aan het eind van het interview vraagt Stockhausen “of dit niet vermenigvuldigd kan worden, het gesprek, dat zou dom zijn. Laten we ons meer richten op de mensen, om die een nieuwe ervaring door muziek te geven.” <sup>22</sup><span class="bron">22.Christian Hänggi. (2001). Geraadpleegt van:http://fillip.ca/<br>content/stockhausen-at-ground-zero#notes</span>
		Er moet eerst rond een zwaar beladen onderwerp een leegte en afstand ontstaan. De wonden waren nog maar net geslagen en mensen waren nog lang niet ontvankelijk voor een andere visie over deze gebeurtenis. Zij konden geen emotionele afstand nemen. Stockhausen wel, vanaf zijn kunstenaars perspectief en geen verbondenheid met het land en de mensen. Sommige kunstenaars hebben de behoefte om de realiteit na te streven. Maar weten dat bepaalde morele grenzen niet te overschrijden zijn. Het ultieme, dat is niet na te streven, dat is niet te evenaren. Kunstenaars doen enkel pogingen.
			
	</div>


	<div class="hoofdstuk" id="conclusie">
	<a name="conclusie"></a>

		<h1>Conclusie</h1> <br>
		Het lijden van de mens blijkt verschillende facetten te bevatten. Het is een symbiose van deze allen tegelijkertijd die het lijden mogelijk maken. Er is een slachtoffer dat een traumatische ervaring meemaakt. Daardoor ervaart hij angst, die ervoor zorgt dat je vecht of vlucht. De onmacht die je ervaart, omdat de situatie niet gewild is, laat je kwetsbaar voelen. Dit alles gebeurt in een situatie waarin al deze emoties tegelijkertijd ontstaan.<br><br>
		In mijn onderzoek is duidelijk geworden dat er verschillende oorzaken zijn waarom we naar andermans lijden kijken. Het kijken naar lijden wordt binnen de psychologie verklaard door emotiepsycholoog Susanne Piët als; “sensatiezucht” en “ramptoerisme”. Sensatiezucht is een oefening voor mensen om met hun diep gewortelde angst voor de dood om te gaan. Het doel van het kijken naar leed is om die angst te overwinnen. Het niet betrokken zijn bij de situatie en die bevestiging geeft een gevoel van genot.<br><br>
		Sociaalpsycholoog Paul van Lange vertelt dat empathie een belangrijke reden is voor het kijken naar leed. Het willen weten of het goed komt met de slachtoffers. Ook meldt hij dat binnen de psychologie er een algemeen principe heerst dat negatieve en dreigende gebeurtenissen meer indruk maken dan positieve. Het is evolutionair bepaald dat mensen hier meer alert op zijn. Daarbij komt dat mensen leergierige wezens zijn. Mensen zijn benieuwd hoe ze zelf zouden reageren in een dergelijke situatie. Een andere uitleg die hij geeft is het psychologische principe van de sociale neerwaartse vergelijking. Het gevoel van; als anderen iets vervelend overkomt, is mijn situatie relatief gezien zo slecht nog niet.
		Deze uitleg gaf emotiepsycholoog Wilco van Dijk ook in ons gesprek over leedvermaak. Volgens van Dijk is het ervaren van leedvermaak per mens verschillend en een subjectieve inschatting. Daarbij is je eigen rechtsgevoel een belangrijke factor. Tot wanneer ervaar jij nog dat je het leed rechtvaardig vindt.<br><br>
		De woorden als sensatiezucht en ramptoerisme komen op mij over als ongelukkige woordkeuze en lijken op de oppervlakte te liggen. De filosofische benadering van Burke lijkt dichter bij een essentie van het bestaan te komen. Mensen zijn nieuwsgierige wezens en alles wat nieuw is heeft de aandacht. De theorie van Burke komt dichter in de buurt bij een soort essentie van het mens zijn. Hij verwerpt de nieuwsgierigheid als een oppervlakkig en snel bevredigde emotie. Bij Burke gaat het om de hartstochten zelfbehoud en gemeenschap. Wordt de hartstocht van het zelfbehoud, die gaat over pijn, ziekte en dood aangesproken, dan ervaar je het sublieme. Alle dingen die angst of afschuw inboezemen, zijn een bron van het sublieme en op zekere hoogte halen we daar een genot uit, als we dit zien bij anderen. Dat wat afschrikt en aantrekt tegelijkertijd. Burke gaat nog verder in zijn theorie en stelt dat we genot beleven aan het ongeluk van een ander. Burke schept wel een strenge voorwaarde dat jouw eigen leven geen enkel vorm van risico mag lopen om genot te ervaren uit het kijken naar andermans lijden.<br>
		Een belangrijk aspect van het kijken naar leed en er genot aan beleven is dus afstand. Er zijn verschillende essentiële vormen van afstand. Een vorm van emotionele afstand bewaren is je niet identificeren met het slachtoffer, je eigen leven dus niet verbinden met de ander. Ook medelijden geeft een afstand. Waarvan je denkt dat het een verbondenheid aantoont tussen toeschouwer en slachtoffer, meld Susan Sontag dat medelijden enkel een besef is dat je niet medeplichtig bent aan het veroorzaakte leed. Het is een bevestiging dat we een moreel hebben en niet in staat zijn de ander te laten lijden. Ook de constante toevoer aan beeldmateriaal via bijvoorbeeld de televisie zorgt voor een snelle verzadiging en afstomping van ons gevoel.
		Wat ook afstand creëert is het gebrek aan geloofwaardigheid. Volgens Burke creëert een realistischer beeld meer geloofwaardigheid en dus meer genot. Met die geloofwaardigheid kan worden gespeeld op het internet. Niet alles wat je ziet is waar (gebeurd), maar het kan er wel heel realistisch uit zien. Doordat het internet een eenzijdige verbinding is, omdat de toeschouwer veilig achter de laptop naar andermans leed kijkt, ontstaat er afstand. Er is namelijk geen interactie tussen toeschouwer en slachtoffer. Ondanks dat andermans leed even heel dicht in je woonkamer kan komen, blijft er een afstand bestaan.<br><br>
		Kunstenaar Dries Verhoeven speelt met afstand in zijn werk Guilty landscapes. De bevoorrechte positie die je ervaart, wordt voor even in twijfel getrokken. Het “slachtoffer”, de verre vreemde kijkt terug en reageert. De afstandelijke situatie van naar een beeld kijken via het internet of in een museum bijvoorbeeld blijft hier niet onopgemerkt. Jouw kijken heeft een consequentie. Het doel van kunstenaar Ronald Ophuis is een soort medeplichtigheid genereren waardoor je bijna gedwongen wordt een oordeel te vellen over het schilderij. Volgens Ophuis is fictie de beste manier om iets te vertellen. Daar kan je overdrijven, wat in de buurt van de waarheid komt is saai.
		Het verbinden van het sublieme met de aanslagen in New York op het World Trade Centre is Stockhausen niet in dank afgenomen. De uitspraak “het grootste kunstwerk dat er is voor de hele kosmos” was vanuit een kunstenaars oogpunt gemaakt. Wat de terroristen met opzet en zonder moreel (vanuit eigen moraal) hebben uitgevoerd, daar kan je als kunstenaar niet tegenop, dat bedoelde Stockhausen. Dat de mensen van verbazing en verwondering ter plekke sterven door je werk, dat is wat kunstenaars zo proberen te bereiken.<br><br>
		Maar hoe veranderen deze kunstenaars onze visie over het kijken naar lijden. Verhoeven en Ophuis beogen een bepaalde emotie of reactie bij de toeschouwer. Stockhausen zag het sublieme in een waargebeurde situatie. In de verschrikking zit ook een schoonheid. En daar voel ik een eerlijkheid in zijn uitspraak. In het echte leven gebeuren dingen en daar reageert de kunst op. Even had Stockhausen laten zien dat het echte leven precies zoals het is ook kunst kan zijn. Dat is wat mij aanspreekt, dat er schoonheid in de verschrikkelijkheid van het leven bestaat.<br><br>
		Hoe kijk ik nu als 25 jarige vrouw met een kunst opleiding en dit onderzoek gedaan te hebben naar het filmpje van het meisje dat gestenigd wordt? Gaat het nog zozeer om haar lijden? Of gaat het erom wat het bij mij teweeg brengt? De “sensatiezucht” is omgezet in een dieper besef en fascinatie dat terug gaat naar de essentie van mens zijn. Deze fascinatie is juist een gereedschap geworden om te handelen en werk mee te maken. Een drijfveer. Ik ben me bewuster geworden van de speelruimte van een toeschouwer zijn en wat dat voor voordelen kan geven in de kunst. Je kunt spelen met de afstand die noodzakelijk is om genot te ervaren, zoals bijvoorbeeld Ophuis doet. Hoe groot moet die afstand zijn? Maar er zijn misschien wel veel meer vragen bij gekomen dan dat er beantwoord zijn. Vragen zoals wat moreel verantwoord is. De uitspraak van Stockhausen was niet moreel verantwoord volgens maatschappelijke standaarden. Maar dat lijkt hypocriet, want het zijn wel mensen die elkaar verschrikkelijke dingen aandoen. Waarom zou je daar niet over mogen praten, naar mogen kijken of kunst over mogen maken? Ik geloof dat we niet bang moeten zijn om de realiteit onder ogen te zien. De beelden op het nieuws en internet, los van of ze de waarheid zijn of niet geven aan waar we me bezig zijn in de wereld. De confrontatie aangaan en ons gedrag spiegelen. Zo kunnen we ons bewuster zijn van onszelf.<br>
		In een breder perspectief bekeken heb je als kunstenaar een verantwoordelijkheid en moet je je voortdurend afvragen wat je betrokkenheid is met de wereld. Je ethiek, moreel en fatsoen.
		Het goed en het kwaad. Als je je daar bewust van bent komen er nog meer vragen, en dat is waar kunstenaars zich mee bezig houden.
			
	</div>

	<div class="hoofdstuk" id="bijlage">
	<a name="bijlage"></a>
	<h1>Bijlage</h1> <br>
		

	
	</div>



<div id="bronnen">
</div>

</div>
<script src="jquery-3.1.1.js"></script>
<script src="scripts.js"></script>
</body>

</html>


