<html>

<head>
<meta name="viewport" content="width=device-width, initial-scale=1.0">
<link rel="stylesheet" type="text/css" href="style.css"/>
</head>

<body>

<div id="wrapper">
	<div id="inhoudsopgave">


			Inleiding	<br>
			Definitie van lijden<br>
			Het Sublieme <br>
			Afstand tot leed<br>
			Kunst<br>
			Psychologie<br>
			Conclusie<br>	
			</div>
	<div id="inleiding"	>
			Ze moet een jaar of veertien geweest zijn en ik een jaar of zeventien. Beide dus nog kind. Ik zat op mijn tiener kamer achter een groot bureau. Ik had kleding in mijn kast liggen en elke dag te eten. Ik zag haar liggen op de grond in een kring van opgewonden boze mannen. Ze werd geschopt, geslagen, gestompt. Op een gegeven moment lukte het haar niet meer om haar hoofd te beschermen en verloor ze het bewustzijn. Daar lag ze, haar rok gescheurd, haar truitje zat hoog.
In haar strijd tussen leven en dood, was een man bezig met haar kuisheid en bedekte haar zichtbare witte onderbroek met een stuk gescheurde rok. Een andere man pakte een zware steen aan die van achteren werd doorgegeven. Een plas bloed verscheen vanonder haar gezicht na het gooien van de steen. Bloed en gruis. Ik heb de jonge vrouw drie keer zien sterven, voor ik het filmpje weg klikte.

Het was een namiddag. Mijn broer zat aan het door mijn vader zelfgemaakte oranje hoektafeltje, dat tegen de boekenkast gemonteerd was. Dat computer hoekje werd symbool voor kennis, lanterfanten en afzien. En in dat lanterfanten waren mijn broer en ik erg goed. Ik moet een jaar of veertien geweest zijn. De woonkamer werd verdeeld in twee gedeeltes door de in glas en loden schuifdeuren. Je kon enkel door de achterkamer om naar de voorkamer te komen. Kwam je via de gang binnen dan was het eerste wat je zag, de computer. Zo ook de namiddag dat mijn broer achter de computer zat. In een interview vertelde een man ooit eens dat discriminatie zo dun is al de huid. Want daaronder zijn we allemaal van de zelfde kleur. Ik zag de Afrikaanse man raar bewegen en op zijn knieën vallen. Zijn huid had roze plekken die steeds groter werden. Door de vlammen kon ik zijn gezicht niet zien. Maar ik voelde dat hij een soort berusting had in zijn lot en begreep dat niet. Voor ik alles goed kon zien beval mijn moeder mijn broer het filmpje onmiddellijk te stoppen. Halverwege was ze binnen gekomen.

De 24/7 toegankelijkheid en het gemak heeft er toe geleid dat een oproepbare donkere kant in mijn karakter, vaker aangesproken kon worden. Beelden die me medeplichtig maakten, omdat ik het niet heb kunnen voorkomen.

De menselijkheid van het kijken naar lijden wordt in mijn scriptie belicht. Wat voor lijden bedoel ik. Wat heeft afstand hier mee te maken? Wat doet het met de psyche van de mens?  Is er een grens in de kunst die ethisch niet overschreden wordt. Wat is geoorloofd in de kunst en hoe staat dat tegen over de werkelijkheid. Welke grenzen zijn er en hoe wordt daar op gereageerd. Wat voor rol heeft het internet?
Waar zijn we naar op zoek als we naar beelden kijken van andermans leed.
Ik stel mezelf vragen als. Wat het is, waarom ik zo gefascineerd ben om me in te laten met andermans lijden. Is het een innerlijke kwelling?, ik weet namelijk al dat ik me onaangenaam ga voelen. Ben ik op zoek naar een bepaalde nederigheid over het leven? Ben ik op zoek naar referentie momenten, dat mocht ik hetzelfde meemaken ik weet hoe ik moet reageren? Zoek ik bevestiging van mijn superieure positie? Ben ik op zoek naar een bevestiging van de rotheid van de mens? 
Is het een bepaalde puurheid? Een bepaalde strengheid voor mezelf om maar te vinden dat ik overal tegen moet kunnen? Ben ik op zoek naar een manier om zo dicht mogelijk bij de dood te komen (met zoveel mogelijk afstand als mogelijk is).
Middels dit onderzoek wil ik een antwoord vinden op de centrale vraag. “Waarom fascineert het ons om naar andermans lijden te kijken?” Waarom kijken ik naar zulke beelden, en waarom zap ik niet weg op de tv als het een nieuws item is. (terug refereren naar de voorbeelden die ik eerder heb genoemd, eigen ervaringen.)

Tussen de hoofdstukken in worden deze kleine sub vragen die van grote essentie kunnen zijn beantwoord. In mijn scriptie wordt belicht wat het sublieme beweegt, wat afstand (letterlijk en geestelijk) betekend ten opzichten van het kijken naar lijden. 



	</div>

</div> 
</body>

</html>

